Il dataset epidemy_diffusion_3.0 è stato realizzato simulando il diffondersi di un epidemia di una malattia non letale in una popolazione isolata di 10000 individui, partendo da una popolazione infetta di 5 individui che hanno appena contratto la malattia, con l'osservazione che dura 1500 giorni e l'immunità di ogni persona alla malattia che incrementa linearmente per ogni contrazione della stessa da parte dell'individuo.
Per simulare la diffusione di un'epidemia abbiamo rappresentato come grafo non diretto la popolazione, dove ogni nodo è una persona e gli archi collegano persone che si vedono assiduamente. abbiamo prodotto il grafo randomicamente con una libreria realizzata in precedenza durante lo studio di un altro corso. abbiamo dato ad ogni coppia di individui una probabilità P = 0.0003 di vedersi assiduamente, collegandoli con un arco nel caso in cui dall'estrazione randomica di un valore nell'intervallo (0-1) esso fosse minore di P.
Le immunità personali sono rappresentate lungo un vettore di interi che rappresenta il numero di contrazioni della malattia, partendo dunque a 0 per ogni individuo tranne che per i 5 infetti iniziali, per i quali inizia con valore 1.
Lo stato di malattia è rappresentato in un vettore di interi come 0 se l'individuo è sano oppure un intero compreso tra nell'intervallo (1-60) se l'individuo ha la malattia in quel momento (con l'intero rappresentante il numero di giorni rimasti alla guarigione.
Per ogni giorno trascorso si diminuisce di 1 il valore nel vettore degli stati di malattia per ogni individuo ammalato, il quale guarisce se il valore scende a 0.
Per simulare la diffusione nel giorno in questione si prendono i vicini sani di ogni infetto e si estrae un numero compreso nell'intervallo (0-1). Se il numero è minore di una costante p = 0.001 la malattia "prova" a contagiare il vicino sano dell'individuo infetto. Se l'individuo non ha mai contratto la malattia il tentativo ha automaticamente successo, lo stato di malattia del vicino sano sale a 60 e viene conteggiato il suo primo contatto con la malattia del vettore delle immunità, altrimenti, cioè se il vicino ha già contratto la  malattia e ne è guarito, il valore estratto randomicamente viene moltiplicato per il numero di volte che il vicino in questione ha già contratto la malattia e per 15 e, se il valore risulta ancora minore di p, l'individuo viene contagiato di nuovo, con gli stessi effetti dell'individuo al primo incontro con la malattia, altrimenti, cioè se il valore del prodotto supera p, gli anticorpi prodotti dal vicino sano grazie alle precedenti infezioni, impediscono una nuova contrazione della malattia.
Alla fine della simulazione i risultati mostrano "ondate" di diffusione sempre meno efficaci, come ci si poteva aspettare e con una dinamica relativamente simile a quella osservata durante la pandemia di covid-19.